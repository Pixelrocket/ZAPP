ZAPP
====

Productdefinitie
---
ZAPP is een mobiele applicatie die (vertegenwoordigers van) cliënten van ZilliZ zorgboerderijen snel een eenvoudig toegang biedt tot actuele cliëntinformatie, zonder dat de vertrouwelijkheid van de cliëntinformatie in het geding komt. Het betreft in eerste instantie het raadplegen van recente dagrapportages van eigen cliënten, het reageren op dagrapportages en toegang tot algemene informatie en contactinformatie.

Gebruikers
---
- Cliëntvertegenwoordiger (ZAPP zelf): deze gebruikersgroep is (deels) verantwoordelijk voor de cliënt, en heeft vanuit die verantwoordelijkheid toegang tot de cliëntinformatie. In de meeste gevallen is de clientvertegenwoordiger een ouder van een kind dat cliënt is, soms is het de cliënt zelf, soms is het een derde, bijvoorbeeld een voogd. De cliëntvertegenwoordiger is de primaire gebruiker van ZAPP. ZAPP werkt met dezelfde inloggegevens als ZilliZ.
- ZilliZ beheerders (ZilliZ systeem), voor zover zij gerechtigd zijn om cliënt(vertegenwoordigers) toegang te verlenen tot cliëntinformatie. Deze groep gebruikers mogen ook notificatieberichten over de zorgboerderij plaatsen die aan de cliënt(vertegenwoordigers) via ZAPP beschikbaar worden gemaakt.
- Medewerkers van de betrokken zorgboerderij (ZilliZ systeem), voor zover zij reacties van cliënt(vertegenwoordigers) ontvangen en verwerken.

Functionaliteit
---
### Kern
- Raadplegen dagrapportages (ZAPP)
- Reageren op dagrapportages (ZAPP)
- Ontvangen en verwerken reacties (ZilliZ)

### Ondersteunend
- Inloggen (ZAPP)
- Accounts toegang verlenen (ZilliZ)
- Koppelen cliënten aan vertegenwoordigers (ZilliZ)

### Extra
- Raadplegen algemene informatie (ZAPP)
- Contactformulier gebruiken (ZAPP)
- Plaatsen notificatieberichten (ZilliZ)




